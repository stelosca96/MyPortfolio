Lo sviluppo del software e dell'hardware sul prototipo del [team Policumbent](https://www.policumbent.it), [Taurus](https://www.policumbent.it/home-prototipi/#section-4294), negli anni ha portato ad un aumento progressivo della complessità del sistema.

Se in [Pulsar](https://www.policumbent.it/home-prototipi/#section-4293), il prototipo precedente del [team Policumbent](https://www.policumbent.it), un intervento di manutenzione o riparazione poteva risultare banale, su [Taurus](https://www.policumbent.it/home-prototipi/#section-4294) e [TaurusX](https://www.policumbent.it/home-prototipi/#section-4295) la difficoltà è notevolmente più alta. Senza accorgimenti anche una semplice calibrazione del cambio potrebbe trasformarsi in un compito dispendioso in tempo e fatica.

Motivo per cui nel 2019 si è scelto di sviluppare un'interfaccia chiara, immediata e funzionale per interventi immediati e frequenti e che non necessitano di un intervento fisico sull'hardware. Nasce così la Taurus App, una semplice applicazione per Android che, collegandosi tramite bluetooth al software di bordo, permette di modificare rapidamente le impostazioni o attivare ulteriori funzioni come la registrazione video, la calibrazione del powermeter, la calibrazione del cambio o altri piccoli accorgimenti.
