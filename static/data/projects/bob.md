Il primo sistema di visione elettronico targato [Policumbent](https://www.policumbent.it) nasce nel 2015 su [Pulsar](https://www.policumbent.it/home-prototipi/#section-4293). Qui, in una versione che oggi possiamo definire primitiva,  era presente un solo schermo e il backup consisteva nell'ampio  plexiglass già presente in carena. 

Da questo primo modello si è passati nel 2017  ad un doppio sistema di visione composto da due schermi indipendenti. Il sistema fece debutto con [Taurus](https://www.policumbent.it/home-prototipi/#section-4294) alla [WHPSC](https://www.policumbent.it/#section-1740) 2017. Durante il biennio 2018-2019 il reparto di elettronica ha dedicato molto tempo allo sviluppo di un'interfaccia che permettesse al ciclista di avere in tempo reale le informazioni principali sulla run. Infatti, sebbene bisogna sempre "spingere al massimo" sui pedali, avere una lettura immediata dei dati contribuisce in un certo senso al comfort psicologico dell'atleta.

Così si arriva allo stato attuale, dove i nostri ciclisti possono conoscere in diretta i dati riguardanti frequenza cardiaca, velocità, potenza, distanza e tempo. Inoltre grazie al lavoro del reparto di Analisi Dati possiamo riportare a schermo, tramite semplici grafiche, informazioni di velocità e potenza target per ogni punto della run.Per il 2020 è in programma l’integrazione di un modulo GPS e ulteriori sensori per registrare dati utili all'analisi della performance.
